{
  "hash": "9ba1127b46fce9288008dffc4d2f6be8",
  "result": {
    "engine": "knitr",
    "markdown": "# Grafieken {#sec-charts}\n\n\n\n\n\n::: callout\n**Doelstellingen**\n\n+ Onderdelen van een grafiek.\n+ Het maken van grafieken.\n+ Aanpassingen van grafiekonderdelen.\n+ Lokatie en afmeting van een grafiek.\n+ Opmaak van een grafiek.\n:::\n\nGrafieken zijn een belangrijk hulpmiddel bij het analyseren van cijfers. Grafieken kunnen informatie helder en duidelijk weergeven. Trends en patronen kunnen in grafieken weergegeven worden en afwijkingen en fluctuaties vallen gemakkelijk op.\n\nExcel biedt een groot scala aan grafiektypes aan en de keuze van de juiste grafieksoort is van belang. Bij de installatie van Excel wordt het grafiektype gegroepeerde kolom als standaardgrafiektype gedefinieerd, maar deze instelling is te wijzigen.\n\nOm gemakkelijk een grafiek in Excel te kunnen maken is het nodig dat de gegevens goed geordend in het werkblad staan. Het handigste is het om daarbij van een lijstvorm gebruik te maken.\n\nEr zijn twee locaties voor een grafiek:\n\n+ als een object op een werkblad. De grafiek wordt dan ook wel een **ingesloten grafiek** genoemd. Het voordeel van deze locatie is dat je dan de grafiek samen met de gegevens op het werkblad kunt zien en afdrukken.\n\n+ een speciaal werkblad voor grafieken, een **grafiekblad** genaamd.\n\nHet is mogelijk om achteraf de locatie van de grafiek te wijzigen.\n\n## De onderdelen van een grafiek {#sec-charts-elements}\n\nEen grafiek bestaat uit een groot aantal onderdelen. Deze worden lang niet altijd standaard door Excel aangemaakt. Ze kunnen altijd op een later moment worden toegevoegd. Ook verwijderen en verplaatsen van de meeste onderdelen is mogelijk.\n\n![Onderdelen van een grafiek.](images/charts/chart-elements.png){#fig-chart-elements}\n\nDe belangrijkste onderdelen van een grafiek zijn:\n\nGrafiekgebied (1)\n: Dit is de hele grafiek inclusief alle onderdelen\n\nTekengebied (2)\n: Het rechthoekige gebied dat wordt begrensd door de assen en dat alle gegevensreeksen bevat. In de figuur is dit het gebied met de licht gekleurde achtergrond.\n\nGegevensreeks (3)\n: Dit zijn de bij elkaar horende gegevenspunten die worden weergegeven in de grafiek. In de afgebeelde grafiek komen twee gegevensreeksen voor: de blauw gekleurde en de bruin gekleurde. In een grafiek komt altijd minstens één gegevensreeks voor. De gegevensreeksen hebben namen en deze namen vormen samen de legenda.\n\nGegevenspunt (4)\n: Een afzonderlijke waarde (staaf, kolom, punt, ...)in de grafiek. In de afgebeelde grafiek is elke kolom een gegevenspunt en totaal zijn er 8 gegevenspunten.\n\nCategorie-as (5)\n: Dit is de horizontale as of X-as. De tekst (labels)langs deze as komen uit cellen in het werkblad. In de afgebeelde grafiek staan vier categorieën: Kwrt 1, Kwrt 2, Kwrt 3 en Kwrt 4.\n\nAstitel horizontale as (6)\n: Deze titel geeft aan welk soort gegevens langs de horizontale as zijn uitgezet. Voor het geval het niet duidelijk is dat “Kwrt 1, Kwrt2, Kwrt3, Kwrt 4” op kwartalen wijzen, kun je een titel toevoegen die dat aangeeft.\n\nWaarde-as (7)\n: Dit is de verticale as of Y-as en deze as bevat gewoonlijk getallen.\n\nAstitel verticale as (8)\n: Deze titel is er vooral van belang om de eenheden langs de as aan te geven.\n\nGrafiektitel (9)\n: Een korte tekst die aangeeft waar de grafiek over gaat. Deze titel heeft meestal een groter lettertype en staat vaak aan de bovenkant van de grafiek.\n\nLegenda (10)\n: Een vak waarin de patronen of kleuren worden aangegeven die aan de gegevensreeksen of categorieën zijn toegekend.\n\nRasterlijnen (11)\n: Horizontale of verticale lijnen in het tekengebied.\n\nGegevenslabels (12)\n: Een getal bij een gegevenspunt die de actuele waarde voor het gegevenspunt aangeeft.\n\n## Aanbevolen grafiek maken {#sec-charts-create}\n\nExcel biedt verschillende soorten grafieken aan. Het kiezen van de meest geschikte grafiek kan lastig zijn. Excel biedt hierbij hulp via de opdracht [Aanbevolen grafieken]{.uicontrol}, welke een lijst van grafieken produceert die Excel aanbeveelt voor de gegevens. Om hiervan gebruik te maken moet je altijd eerst de gegevens selecteren.\n\n::: {#prp-charts-create}\n[Bestand]{.smallcaps}: `Bakkerij.xlsx`\n\n![Omzetgegevens van een bakkerij per kwartaal per jaar.](images/charts/bakery-data.png){#fig-bakery-data}\n\n1. Open het bestand.\n\n2. Selecteer een willekeurige cel in het gegevensgebied A1:D5.\n\n::: {.callout-note}\nBij een aaneengesloten gegevensgebied is, zoals hier A1:D5 is, herkent Excel automatisch het hele gegevensgebied wanneer je vooraf een willekeurige cel in dit gebied selecteert. Wanneer het gegevensgebied niet aaneengesloten is moet je het hele gegevensgebied selecteren.\n:::\n\n3. Kies [Invoegen > Aanbevolen grafieken (groep Grafieken)]{.uicontrol}.\n\nHet dialoogvenster Grafiek invoegen verschijnt. Aan de linkerkant kun je bladeren door de lijst met aanbevolen grafieken. En wanneer je op een grafiek klikt wordt in het rechterdeel een voorbeeld van de grafiek voor jouw gegevens getoond.\n\n![Aanbevolen grafieken. In de linkerkolom zit een kader om het geselecteerde grafiektype.](images/charts/chart-recommended.png){#fig-chart-recommended}\n\n4. Kies [Gegroepeerde kolom > OK]{.uicontrol}.\n\nDe grafiek wordt ingesloten in het werkblad en op het lint verschijnen de tabs: [Grafiekontwerp]{.uicontrol} en [Opmaak]{.uicontrol}. Deze zijn alleen zichtbaar wanneer de grafiek geselecteerd is.\n\nEr is een kader om de grafiek omdat de grafiek geselecteerd is. En naast de rechterbovenhoek zijn drie knoppen te zien waarmee je onderdelen aan de grafiek kunt toevoegen of wijzigen:\n\n+ ![](images/common/button-chart-elements.png) Grafiekelementen\n+ ![](images/common/button-chart-styles.png) Grafiekstijlen\n+ ![](images/common/button-chart-filters.png) Grafiekfilters\n\n:::\n\n::: {.callout-note}\nEen alternatieve methode (vaak iets sneller) om een aanbevolen grafiek in te voegen gaat als volgt:\n\n1. Selecteer het gehele gegevensgebied, dus inclusief de koppen.\n2. Klik op de [Quick Analysis]{.uicontrol} knop [![](images/common/button-quick-analysis.png)]{.uicontrol} in de rechteronderhoek van het geselecteerde gebied.\n3. Kies [tab Grafieken]{.uicontrol} en selecteer de gewenste grafiek.\n:::\n\n## Grafiekbewerkingen {#sec-charts-operations}\n\nOp de individuele onderdelen van een grafiek kun je verschillende bewerkingen uitvoeren. De mogelijkheden hangen af van het grafiekonderdeel. Zo kun je bijvoorbeeld voor een onderdeel dat tekst bevat de grootte, lettertype, kleur, enz. wijzigen.\n\nVoordat een bewerking kan worden uitgevoerd moet het betreffende onderdeel eerst geselecteerd worden. Daarna kan uit het menu of snelmenu de bewerking worden uitgekozen.\n\n**Selecteren van het grafiekonderdeel**\n\nMeestal is dit erg gemakkelijk. Maar soms niet, vooral wanneer de elementen dicht bij elkaar liggen.\n\nNadat eerst de grafiek geselecteerd is heb je de volgende mogelijkheden om een element te selecteren:\n\n+ Klik op het te selecteren onderdeel van de grafiek.\n+ Via het menu [Opmaak > Keuzepijl grafiekelementen (groep Huidige selectie)]{.uicontrol}.\n\n![Huidige selectie op het lint onder tab Opmaak. Via de keuzepijl kun je het gewenste grafiekonderdeel selecteren.](images/charts/chart-elements-currentselection.png){#fig-chart-elements-currentselection}\n\n::: {.callout-note}\n1. In de [Huidige selectie]{.uicontrol} kun je altijd zien welk element geselecteerd is. In @fig-chart-elements-currentselection) is dat [Grafiekgebied]{.uicontrol}.\n\n2. Wanneer een onderdeel geselecteerd is dan wordt het onderdeel in de grafiek met formaatgrepen gemarkeerd.  \n   ![](images/charts/chart-elements-sizinghandles.png)\n:::\n\n**Verplaatsen element**\n\nSelecteer het element. Plaats dan de muisaanwijzer op de rand (niet op een formaatgreep) en sleep het element naar de gewenste plek.\n\n**Afmetingen wijzigen**\n\nWanneer een element geselecteerd is waarvan de grootte aangepast kan worden,dan wordt het element met formaatgrepen omgeven. Sleep zo'n formaatgreep om de hoogte en breedte te wijzigen.\n\n**Opmaak wijzigen**\n\nSelecteer het onderdeel. Kies [tab Opmaak > Selectie opmaken (groep Huidige selectie)]{.uicontrol} (zie @fig-chart-elements-currentselection)). Er verschijnt dan een taakvenster aan de rechterkant met mogelijkheden voor de opmaak van het element.\n\nHet taakvenster verschijnt ook via: [rechter muisklik > Opmaak ...]{.uicontrol}.\n\n**Grafiekstijl toepassen**\n\nExcel bevat een groot aantal voorgedefinieerde opmaken, stijlen genoemd. Je kunt een stijl toepassen met de knop ![](images/common/button-chart-styles.png).\n\n**Grafiek verwijderen**\n\nZowel een ingesloten grafiek als een grafiekblad kunnen eenvoudig verwijderd worden.\n\nKies uit een van de volgende mogelijkheden:\n\n+ Ingesloten grafiek: selecteer de grafiek en druk op de toets [Delete]{.uicontrol}.\n\n+ Grafiekblad: klik met de rechtermuisknop op de tab van het grafiekblad en kies uit het snelmenu [Verwijderen]{.uicontrol}.\n\n## Rijen-Kolommen omdraaien {#sec-charts-switch-dataranges}\n\nDe brongegevens voor een grafiek kunnen zowel per kolom als per rij een gegevensreeks vormen. De gemaakte keuze kan ook eenvoudig gewijzigd worden.\n\nIn de omzetgegevens van de bakkerij, zie @fig-bakery-data staan de jaargegevens in kolommen en de kwartaalgegevens in rijen. In een grafiek kun je de jaren met elkaar vergelijken, waarbij elk jaar dan een gegevensreeks is, zoals in @fig-chart-recommended te zien is. Maar je kunt ook de kwartalen met elkaar vergelijken, waarbij dan elk kwartaal een gegevensreeks is. Bij het maken van de grafiek probeert Excel zo goed mogelijk te raden of de kolommen of de rijen de gegevensreeksen vormen. De keuze is niet altijd de gewensteen je kunt deze eenvoudig veranderen.\n\n::: {#prp-charts-switch-dataranges}\n[Bestand]{.smallcaps}: `Bakkerij_Grafiek.xlsx`\n\n1. Open het bestand.\n\n2. Selecteer de grafiek door binnen het grafiekgebied te klikken.\n\n3. Kies [Grafiekontwerp > Rijen/kolommen omdraaien (groep Gegevens)]{.uicontrol}.\n\n![Omzetgegevens bakkerij nu met kwartalen (rijen) als gegevensreeksen.](images/charts/bakery-column-quarters.png){#fig-bakery-column-quarters}\n\n:::\n\n## Locatie grafiek wijzigen {#sec-charts-move}\n\nJe kunt een grafiek maken in hetzelfde werkblad als waar de gegevens staan. Dit heet een **ingesloten grafiek**. Je kunt echter ook een grafiek op een afzonderlijk werkblad maken dat alleen de grafiek bevat, dat heet dan een **grafiekblad**. Een ingesloten grafiek kan op het werkblad versleept worden naar een andere plaats, maar je kunt de grafiek ook naar een grafiekblad verplaatsen. Beide methodes komen in deze taak aan de orde.\n\n::: {#prp-charts-move}\n[Bestand]{.smallcaps}: `Bakkerij_Grafiek.xlsx`\n\n1. Open het bestand.\n\n2. Selecteer de grafiek.\n\nDe muisaanwijzer is veranderd in kruis met pijlen ![](images/common/mouse-pointer-drag.png). Dat houdt in dat je kunt slepen.\n\n3. Druk de linker muisknop in en sleep de grafiek naar de gewenste plek.\n\n::: {.callout-note}\nAls je tijdens het slepen de [Alt]{.uicontrol} toets ingedrukt houdt wordt de grafiek uitgelijnd op de rasterlijnen van het werkblad.\n:::\n\n4. Klik ergens in het werkblad buiten de grafiek om de selectie op te heffen.\n\n5. Selecteer de grafiek opnieuw en kies [Grafiekontwerp > Grafiek verplaatsen (groep Locatie)]{.uicontrol}.\n\n![Dialoogvenster grafiek verplaatsen.](images/charts/chart-move-window.png){#fig-chart-move-window}\n\n6. Selecteer [Nieuw blad]{.uicontrol}, geef de naam van het nieuwe blad in en klik dan op [OK]{.uicontrol}.\n\nDe grafiek wordt naar het nieuwe blad verplaatst.\n\nJe kunt van een grafiek op een grafiekblad ook een ingesloten grafiek op een werkblad maken.\n\n7. Selecteer de grafiek in het grafiekblad.\n\n8. Kies [Grafiekontwerp > Grafiek verplaatsen (groep Locatie)]{.uicontrol}.\n\n9. Selecteer [Object in]{.uicontrol}, kies dan het werkblad waarop de grafiek moet komen en klik vervolgens op [OK]{.uicontrol}.\n\nHet werkblad met de ingesloten grafiek wordt getoond en het grafiekblad is verwijderd.\n\n:::\n\n## Formaat grafiek wijzigen {#sec-charts-dimensions}\n\nDe afmetingen van de grafiek kunnen gewijzigd worden door aan de formaatgrepen te slepen. Formaatgrepen worden als puntjes voorgesteld en je vindt ze op elke hoek en in het midden van elke zijde van het rechthoekige selectiekader. Met de formaatgrepen op de hoekpunten kun je alle kanten op slepen. Met de formaatgrepen in het midden kun je alleen maar of horizontaal of verticaal slepen. Door te slepen kun je de grafiek groter of kleiner maken. Het is daarnaast ook mogelijk om de exacte afmetingen van een grafiek vast te leggen.\n\n::: {#prp-charts-dimensions}\n[Bestand]{.smallcaps}: `Bakkerij-Grafiek`\n\n1. Open het bestand.\n\n2. Selecteer de grafiek.\n\n3. Plaats de muisaanwijzer op een van de hoekpunten totdat deze wijzigt in een dubbele pijl ![](images/common/sizing-handle-diagonal.png).\n\n4. Druk de linker muisknop in en sleep de gewenste kant op.\n\n::: {.callout-note appearance=\"minimal\"}\nAls je tijdens het slepen de [Alt]{.uicontrol} toets ingedrukt houdt wordt de grafiek uitgelijnd op de rasterlijnen van het werkblad.\n:::\n\nVoor exacte afmetingen:\n\n5. Selecteer de grafiek.\n\n6. Kies [tab Opmaak > Hoogte of Breedte (groep Grootte)]{.uicontrol}.\n\nIn de groep [Grootte]{.uicontrol} kun je via de keuzepijlen de gewenste hoogte of breedte selecteren. Je kunt ook de afmeting intypen.\n\n![Hoogte en breedte van een grafiek.](images/charts/chart-dimensions.png){#fig-chart-dimensions}\n\n7. Stel de gewenste afmetingen in.\n\n8. Klik ergens in het werkblad buiten de grafiek om de selectie op te heffen.\n\n:::\n\n## Grafiektitel {#sec-charts-title}\n\nWanneer je een grafiek maakt wordt standaard een grafiektitel boven de grafiek geplaatst. Je kunt vervolgens eenvoudig de tekst selecteren en wijzigen.\n\n::: {#prp-charts-title}\n[Bestand]{.smallcaps}: `Bakkerij_Grafiek.xlsx`\n\n1. Open het bestand.\n\n2. Selecteer de grafiek.\n\n3. Kies [Grafiekontwerp > Grafiekelement toevoegen (groep Grafiekindelingen) > Grafiektitel]{.uicontrol}.\n\n![Opties grafiektitel.](images/charts/chart-title-options.png){#fig-chart-title-options}\n\n4. Kies [Boven grafiek]{.uicontrol}.\n\n5. Klik dubbel op de tekst van de titel en vervang deze door een eigen tekst zoals `Verkopen Bakkerij`.\n\n::: {.callout-note appearance=\"minimal\"}\n-  Via de keuze [Geen]{.uicontrol} verwijder je de grafiektitel.\n\n-  Je kunt de grafiektitel verplaatsen via de bekende sleepmethode.\n\n-  Je kunt de de tekst op te maken door deze te selecteren, dan rechter muisklik en dan keuze [Grafiektitel opmaken]{.uicontrol}.\n:::\n\n:::\n\n\n::: {#prp-charts-title2}\n**Snellere methode**\n\n1. Selecteer de grafiek.\n\n2. Klik op de knop ![](images/common/button-chart-elements.png) [Grafiekelementen]{.uicontrol} naast de grafiek en je krijgt een lijst met grafiekelementen.\n\n3. Selecteer [Grafiektitel]{.uicontrol} en de titel wordt onmiddellijk aan de grafiek toegevoegd.\n\n![Grafiekelementen selecteren en deselecteren.](images/charts/chart-elements-title.png){#fig-chart-elements-title}\n\n::: {.callout-note appearance=\"minimal\"}\n-  Wanneer naast het grafiekelement een pijl te zien is, dan geeft deze toegang tot een vervolgmenu met verdere keuzemogelijkheden.\n\n-  De in de grafiek aanwezige elementen zijn aangevinkt. Door het vinkje weg te halen verwijder je het element uit de grafiek.\n:::\n\n:::\n\nIndien mogelijk wordt deze snellere methode bij de volgende taken steeds gebruikt.\n\n## Legenda {#sec-charts-legend}\n\nEen legenda is een vak waarin de patronen of kleuren van de gegevensreeksen met hun betekenis worden weergegeven. Standaard wordt, indien van toepassing, de legenda aan de rechterkant getoond.\n\n::: {#prp-charts-legend}\n[Bestand]{.smallcaps}: `Bakkerij_Grafiek.xlsx`\n\nVia de knop ![](images/common/button-chart-elements.png) [Grafiekelementen]{.uicontrol} heb je de volgende opties voor een legenda:\n\n+ Rechts\n+ Boven\n+ Links\n+ Onder\n+ Geen (door deselecteren)\n\nEn net als bij de grafiektitel kun je een legenda verslepen en opmaken.\n\nExperimenteer met de mogelijkheden.\n\n:::\n\n## Astitels {#sec-charts-axis-titles}\n\nAstitels zijn titels die langs de horizontale en verticale as worden geplaatst en aangeven waar de gegevens over gaan.\n\n::: {#prp-charts-axis-titles}\n[Bestand]{.smallcaps}: `Bakkerij_Grafiek.xlsx`\n\nVia de knop ![](images/common/button-chart-elements.png) [Grafiekelementen]{.uicontrol} heb je de volgende opties voor astitels:\n\n+ Primair horizontaal\n+ Primair verticaal\n\n1. Voeg astitels voor beide assen toe.\n\n2. Wijzig de horizontale titel in `Tijd`.\n\n3. Wijzig de verticale titel in `Omzet (x 1000 euro)`.\n\n:::\n\n## Gegevenslabels {#sec-charts-data-labels}\n\nGegevenslabels zijn getallen die bij de gegevenspunten in de grafiek geplaatst worden en die de actuele waarde voor de gegevenspunten aangeven.\n\n::: {#prp-charts-data-labels}\n[Bestand]{.smallcaps}: `Bakkerij_Grafiek.xlsx`\n\nVoor gegevenslabels zijn de volgende opties beschikbaar:\n\n![Opties voor gegevenslabels.](images/charts/datalabels-options.png){#fig-datalabels-options}\n\nExperimenteer met de plaatsingsmogelijkheden voor gegevenslabels. In @fig-bakery-datalabels zie je de weergave voor de keuze [Einde, buitenkant]{.uicontrol}.\n\n![Gegevenslabels aan de buitenkant van de kolommen geven de omzet voor het betreffende kwartaal weer.](images/charts/bakery-datalabels.png){#fig-bakery-datalabels}\n\n:::\n\n## Rasterlijnen {#sec-charts-gridlines}\n\nRasterlijnen zijn horizontale of verticale lijnen die vanaf de assen over het tekengebied van de grafiek lopen. Met rasterlijnen zijn de gegevens in een grafiek beter leesbaar. Je kunt de rasterlijnen laten weergeven voor de grote of de kleine intervallen op de assen.\n\n::: {#prp-charts-gridlines}\n[Bestand]{.smallcaps}: `Bakkerij_Grafiek.xlsx`\n\nVoor rasterlijnen zijn de volgende opties beschikbaar:\n\n![Opties voor rasterlijnen.](images/charts/gridline-options.png){#fig-gridline-options}\n\nBeweeg de muis over de opties. Bij elke optie zie je meteen het resultaat in de grafiek.\n\n:::\n\n## Tekengebied {#sec-charts-plotarea}\n\nHet tekengebied is het gebied dat wordt begrensd door de assen. Je kunt het gebied van een rand en een achtergrondkleur voorzien.\n\n::: {#prp-charts-plotarea}\n[Bestand]{.smallcaps}: `Bakkerij_Grafiek.xlsx`\n\n1. Open het bestand.\n\n2. Selecteer het tekengebied, rechter muisklik en kies dan [Tekengebied opmaken]{.uicontrol}. Het taakvenster ***Tekengebied opmaken*** verschijnt aan de rechterkant.\n\n3. Open de optie [Opvulling]{.uicontrol} en kies [Effen opvulling]{.uicontrol} met een lichtoranje kleur.\n\n4. Open de optie [Rand]{.uicontrol} en kies [Ononderbroken lijn]{.uicontrol} met een zwarte kleur.\n\n![Tekengebied voorzien van een achtergrond en rand.](images/charts/bakery-plotarea.png){#fig-bakery-plotarea}\n\n:::\n\n## Gegevensreeks toevoegen of verwijderen {#sec-charts-data-source}\n\nHet komt regelmatig voor dat aan een bestaande grafiek een nieuwe gegevensreeks moet worden toegevoegd of dat een reeds aanwezige gegevensreeks verwijderd moet worden. Hoe je dat kunt doen hangt ervan af of de toe te voegen of te verwijderen gegevens direct aansluiten bij de bestaande gegevensreeks. Je kunt dat eenvoudig zien door een grafiek te selecteren, de bijbehorende brongegevens worden dan in het werkblad met gekleurde kaders gemarkeerd.\n\nNieuwe reeks sluit aan bij het gemarkeerde gebied\n: Het gegevensbereik kan door slepen uitgebreid worden.\n: Een reeks aan het begin of het eind van het gemarkeerde gebied kan door slepen verwijderd worden.\n\nNieuwe reeks sluit niet aan bij het gemarkeerde gebied\n: Het dialoogvenster ***Gegevensbron selecteren*** moet gebruik worden.\n\nBeide technieken zullen in dit onderdeel gebruikt worden.\n\n::: {#prp-charts-data-source1}\n[Bestand]{.smallcaps}: `Bakkerij_Grafiek.xlsx`\n\n**Nieuwe gegevensreeks 2011 toevoegen via slepen**\n\n1. Open het bestand.\n\n2. Voeg de nieuwe gegevens voor het jaar 2011 toe in het gebied E1:E5 zoals in @fig-bakery-data-2011 te zien is.\n\n![Omzetgegevens bakkerij aangevuld voor het jaar 2011.](images/charts/bakery-data-2011.png){#fig-bakery-data-2011}\n\n3. Selecteer de grafiek. De brongegevens op het werkblad worden geselecteerd met formaatgrepen.\n\n![Gemarkeerde brongegevens voor grafiek.](images/charts/bakery-data-marked.png){#fig-bakery-data-marked}\n\n4. Versleep de formaatgreep rechtsonder naar E5 om de nieuwe gegevens op te nemen.\n\n![Omzet bakkerij, uitgebreid met de gegevens voor 2011.](images/charts/bakery-chart-2008-2011.png){#fig-bakery-chart-2008-2011}\n\n:::\n\n::: {#prp-charts-data-source2}\n**Gegevensreeks 2008 verwijderen via slepen**\n\n1. Selecteer de grafiek.\n\nDe brongegevens op het werkblad zijn geselecteerd met formaatgrepen.\n\n![Gemarkeerde brongegevens 2008-2011.](images/charts/bakery-data2011-marked.png){#fig-bakery-data2011-marked}\n\n2. Versleep de fromaatgreep linksonder een kolom naar rechts om de gegevens voor 2008 uit te sluiten.\n\n![Grafiek met gegevensreeksen 2009-2011.](images/charts/bakery-chart-2009-2011.png){#fig-bakery-chart-2009-2011}\n\n:::\n\n::: {#prp-charts-data-source3}\n**Reeks 2008 toevoegen en reeks 2011 verwijderen via dialoogvenster**\n\n1. Klik met de rechter muisknop op de grafiek en kies uit het snelmenu voor [Gegevens selecteren...]{.uicontrol}.\n\n::: {.callout-note}\nEen alternatief is [Ontwerpen > Gegevens selecteren (groep Gegevens)]{.uicontrol}.\n:::\n\n![Gegevensbron selecteren.](images/charts/bakery-select-datasource.png){#fig-bakery-select-datasource}\n\n2. Klik op de knop [Toevoegen]{.uicontrol}.\n\n![Dialoogvenster voor het toevoegen van een nieuwe reeks.](images/charts/chart-edit-series.png){#fig-chart-edit-series}\n\n+ [Reeksnaam]{.uicontrol}: De cel die de naam van de gegevensreeks bevat.\n+ [Reekswaarden]{.uicontrol}: Het bereik van de cellen met de gegevenswaarden.\n\n3. Zet de cursor in het vak [Reeksnaam]{.uicontrol} en selecteer dan in het werkblad cel B1.\n\n4. Selecteer de inhoud van het vak [Reekswaarden]{.uicontrol} en selecteer dan in het werkblad het gebied B2:B5.\n\n5. Klik [OK]{.uicontrol}.\n\nIn de grafiek en in het dialoogvenster [Gegevensbron selecteren]{.uicontrol} is de gegevensreeks 2008 toegevoegd. Echter deze gegevensreeks is achteraan toegevoegd, waardoor de volgorde niet meer logisch is.\n\n![Dialoogvenster gegevensbron selecteren.](images/charts/bakery-datasource-moveup.png){#fig-bakery-datasource-moveup}\n\n6. Selecteer in het dialoogvenster reeks [2008]{.uicontrol} en klik daarna 3 keer op de pijl [omhoog]{.uicontrol} zodat de gegevensreeks 2008 de eerste reeks is.\n\n7. Selecteer in het dialoogvenster reeks [2011]{.uicontrol} en klik op de knop [Verwijderen]{.uicontrol}.\n\nDe gegevensreeks 2011 wordt verwijderd. De beginsituatie met daarin de gegevensreeks 2008-2010 is weer terug.\n\n:::\n\n## Grafiektype wijzigen {#sec-charts-type-change}\n\nHet grafiektype kan eenvoudig gewijzigd worden. In deze oefening wordt het kolomdiagram gewijzigd in een lijndiagram.\n\n::: {#prp-charts-type-change}\n[Bestand]{.smallcaps}: `Bakkerij_Grafiek.xlsx`\n\n1. Open het bestand.\n\n2. Selecteer de grafiek.\n\n3. Kies [Grafiekontwerp > Ander grafiektype (groep Type)]{.uicontrol}.\n\n![Wijzig grafiektype.](images/charts/chart-type-change.png){#fig-chart-type-change}\n\n4. Kies type [Lijn met markeringen]{.uicontrol}. Klik dan op [OK]{.uicontrol}.\n\n![Lijndiagram met gegevensmarkeringen.](images/charts/bakery-line.png){#fig-bakery-line}\n\n:::\n\n## Casus Aandelenkoersen {#sec-charts-case}\n\n[Bestand]{.smallcaps}: `Aandelen.xlsx]{.filetype}\n\nVan een viertal bedrijven is de gemiddelde maandkoers voor de maanden januari t/m maart in @fig-case-data weergegeven:\n\n![Gemiddelde maandkoersen.](images/charts/case-data.png){#fig-case-data}\n\nMaak van deze gegevens een lijndiagram.\n\nIn een later stadium worden de gegevens voor april gepubliceerd:\n\n![Gemiddelde koersen april.](images/charts/case-data-april.png){#fig-case-data-april}\n\nDeze gegevens moeten later aan de grafiek worden toegevoegd.\n\nHet eindresultaat dient er als volgt uit te zien:\n\n![Grafiek gemiddelde maandkoersen april.](images/charts/case-chart.png){#fig-case-chart}\n\n::: {.content-visible when-format=\"html:js\"}\n\n<div class='webex-solution'><button>Aanwijzingen</button>\n\n\n-   Grafiektype is een lijndiagram (lijn met gegevensmarkeringen)\n-   Bij het maken van de grafiek neemt Excel de rijen als gegevensreeksen i.p.v. de kolommen. Deze situatie wijzigen door Rijen/kolommen omdraaien.\n-   Grafiektitel toevoegen. De tekst van de titel opmaken in Palatino, 14 pt, vet.\n-   Titel langs verticale as toevoegen.\n-   Schaling verticale as aanpassen zodat de primaire eenheid 10 wordt.\n-   Legenda onder de horizontale as plaatsen en deze uitrekken zodat de legendateksten in een rij komen te staan.\n-   Horizontale gestippelde rasterlijnen\n-   Afmeting grafiek: 10 cm breed en 10 cm hoog.\n\n</div>\n\n:::\n\n## Opgaven {#sec-charts-exercises}\n\n::: {#exr-graf001}\n**Derdegraads grafiek (graf001)**\n\nMaak de volgende grafiek. Maak ook de opmaak zo goed mogelijk na.\n\n![](images/charts/graf001_chart.png)\n\n::: {.content-visible when-format=\"html:js\"}\n\n<div class='webex-solution'><button>Hint</button>\n\nMaak eerst in een werkblad twee kolommen met waarden voor X en berekende waarden voor Y. Maak dan een spreidingsdiagram en pas vervolgens de opmaak aan.\n\n</div>\n\n:::\n\n:::\n\n::: {#exr-graf002}\n**Reizen (graf002)**\n\nIn de volgende tabel staan de gegevens over de reisboekingen in de jaren 2008 t/m 2010.\n\n![](images/charts/graf002_data.png)\n\nZet de gegevens in een werkblad en gebruik formules voor de totalen. Maak daarna de volgende grafiek.\n\n![](images/charts/graf002_chart.png)\n\n[Bestand]{.smallcaps}: `Graf002.xlsx`\n:::\n\n::: {#exr-graf003}\n**Verkoopcijfers (graf003)**\n\nIn de volgende tabel zijn de begrootte en werkelijke verkoopcijfers over 2010 per kwartaal weergegeven, alsmede de afwijking tussen werkelijk en begroot. Van de afwijkingspercentages is tevens het gemiddelde bepaald.\n\n![](images/charts/graf003_data.png)\n\nZet de gegevens in een werkblad en gebruik formules voor de afwijkingen en het gemiddelde. Maak daarna de volgende grafiek.\n\n![](images/charts/graf003_chart.png)\n\n[Bestand]{.smallcaps}: `Graf003.xlsx`\n:::\n\n::: {#exr-graf004}\n**Leeftijdsopbouw (graf004)**\n\nIn de tabel staat voor de jaren 1950-2010 de procentuele leeftijdsopbouw van de bevolking Nederland, verdeeld over negen leeftijdsklassen (bron: CBS).\n\n![](images/charts/graf004_data.png)\n\nMaak uit deze gegevens de volgende grafiek.\n\n![](images/charts/graf004_chart.png)\n\n[Bestand]{.smallcaps}: `Graf004.xlsx`\n:::\n\n::: {#exr-graf005}\n**Relatie productietijd - kostprijs (graf005)**\n\nBij een fabriek van speelgoed heeft men het vermoeden dat de prijs van speelgoed voor een groot deel afhangt van de productietijd. Om dit te onderzoeken wordt de productie van speelgoed gemeten. De resultaten en de bijbehorende kostprijs staan in de volgende afbeelding.\n\n![](images/charts/graf005_data.png)\n\n1. Teken een grafiek waarbij de kostprijs uitgezet wordt tegen de productietijd (de onafhankelijke variabele).\n2. Voeg aan de grafiek een lineaire trendlijn toe. Laat ook de vergelijking van deze trendlijn in de grafiek zetten.\n\n[Bestand]{.smallcaps}: `Graf005.xlsx`\n\n::: {.content-visible when-format=\"html:js\"}\n\n<div class='webex-solution'><button>Antwoord</button>\n\n![](images/charts/graf005_chart.png)\n\n</div>\n\n:::\n\n:::\n\n::: {#exr-graf006}\n**Telling vliegenzwammen (graf006)**\n\nIn een bepaald gebied wordt jaarlijks het aantal vliegenzwammen geteld. In de volgende afbeelding is het aantal vliegenzwammen per hectare voor een aantal jaren weergegeven.\n\n![](images/charts/graf006_data.png)\n\nMaak uit deze gegevens de volgende grafiek.\n\n![](images/charts/graf006_chart.png)\n\n[Bestand]{.smallcaps}: `Graf006.xlsx`\n:::\n",
    "supporting": [
      "09-charts_files"
    ],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}